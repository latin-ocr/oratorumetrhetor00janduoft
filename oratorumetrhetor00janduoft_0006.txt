Cum oratorum et rhetorum Graecorum fragmenta nuper reperta
hoc loco edenda atque adnotationibus instruenda suscepissem, id
spectandum putavi, ne a proposito aberrarem, quod Lietzmanni libellis
consequitur. Itaque et fragmenta parvula easque chartas, quae tradunt
orationum fragmenta nobis codicum fide iam dudum nota, omisi et
adnotationes contraxi, ne quae a litterarum studio deditis in seminario
dicenda sunt, uberius proferrem. Quod eo magis mihi concessum esse
putavi, quoniam plurima cognitione digna accuratius exposita in disser-
tatione a me confecta invenirentur, quae inscribitur „Oratorum et
rhetorum Graecorum nova fragmenta collecta adnotatio-
nibusque instructa“ (Bonnae 1913).

Puncta (. . .) numerum litterarum deperditarum indicant; uncis
rectis [] includuntur supplementa, quibus locis papyrus lacerata est;
certas tamen coniecturas uncis non significavi. Unci obliqui <> quae
inserenda, unci curvati () quae delenda sint, monstrant. Duplici unco¹
[[]] p delevisse significatur. Lineolae versuum fines indicant. Sub
dubiis litteris puncta posita sunt. p scriptum est pro papyri librario.

 

